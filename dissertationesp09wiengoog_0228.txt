—14-

habuit, id maxime pressurus fuisse existimamus, quod Socrates adule-
scentem plurimum temporis sectatus sit et discipulum suum fieri coegerit„

Sententiae non minus singularis auctor est O. Fr. Hermannus
(p. 440), qui dialogum conscriptum esse putat eo tempore, quo Alci-
biades praeceptis Socratis magistri sui neglectis consilia patriae suae
perniciosa inierat, ut iuvenem ad suam vivendi et sentiendi rationem⁸
revocaret. Similiter Steinhartius existimat scriptori propositum fuisse, ut
Alcibiadem a perniciosis studiis deterreret ac repelleret et ad vitam
vere Socraticam et ad rem publicam Socratis ratione administrandam
reduceret. Sed nescio, an hi viri docti et Platonis peritissimi in hac re
rectum non viderint Vix enim fieri potuit, ut philosophus imberbis eo
tempore, quo Hermannus et Steinhartius dialogum scriptum esse
censent —— nonnullis ante Socratis mortem annis Alcibiade adhuc
vivo — imperatori peritissimo et gloriosissimo persuaderet, immo ille
indignatus moribus suis ita depictis non moneri se, sed vituperari cen-
suisset. Neque dubium est, quin scriptor, si Alcibiadem monere voluisset,
alias ei partes tributurus fuerit.

Neque quidquam proficere nos posse putamus iis, quae Rudolphus
Hirzel in Mus· Rh. XLV (1890), p. 419 seqq. protulit, qui nisus mira.
sane illa et singulari sententia: nos nisi divinam partem nostri cogno-
vissemus, neque quae nostra, ,neque quae aliorum essent, cognoscere
1105110,ι totum dialogum conscriptum esse contendit in Aristoxenum,
Aristotelis illum et Pythagoreorum discipulun1; quem² in libro quodam
narravisse Indum quendam Socratem convenisse, eique philosophum
interroganti τί ποιῶν φιλοσοφοίη, respondisse se in vita humana inquirenda
operam consumere. Tum illum illudentem dixisse ,,μὴ δύνασθαί τινα τοὶ
ἀνθρώπινα κατιδεῖν, ἀγνοοῦντά γε τὰ 19εῖα“. Alcibiadis scriptorem So-
cratem tamquam defendere voluisse, cum probaret illum ipsum docuisse
hominem, nisi se ipsum i. e. animum, in quo inesset divina illa pars
hominis, novisset, neque τὰ αὑτοῦ neque τὰ τῶν ἑαυτοῦ neque τὰ τῶν
ἄλλων, quae esse breviter τὰ ἀνθρώπινα, cognoscere posse. Facere non
possumus, quin hanc sententiam Hirzeli acute excogitatam esse dicamus.
Sed, quantum videmus, sunt, quae impediant, quominus speciosam hanc
sententiam accipiamus. Et primum quidem „cognoscere (11111111.ιό apud
Aristoxenum significat cognoscere universum mundum, cuius homo nil
nisi pars est; quod Hirzelius concedit, cum ex toto Eusebii loco eluceat.
In Alcibiade animus divinum illud est, quod nisi homo cognoverit,
virtutem adipisci non potest. Neque Hirzelio adsentimur dicenti Ari-

¹ Ale. I p. 133(1 seqq.

² Aristoclo auctore apud Euseb. in praep. ev. xl 3, 8.

