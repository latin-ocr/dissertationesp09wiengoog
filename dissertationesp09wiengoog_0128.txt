—120.—

maxime differre Celsi scribendi rationem in Medicinae et in Institu-
tionum oratoriarum libris statuendum erit. Namque in illis nequa-
quam adfectat purum sermonem Latinum, immo vero permultas Graecas
voces usurpat neque solum, cum res tractat, ad quas significandas
Latinis aptae voces desunt — id quod Brolenio visum est¹) —, sed
ne tum quidem a Graecis abstinuit, cum apta verba Latina exstabant
aut facile fingi poterant2). Neque dici potest id ea re factum esse,
quod in Medicinae libris componendis fontibus Graecis sit usus, in
Institutionibus autem conscribendis Latinorum tantum rationem
habuerit. Nam Celsum ex libris rhetoricis Latinis multa hausisse
non infitior, sed eum Graecos prorsus neglexisse credere non possum,
praesertim cum probavisse mihi videar eum Aristotelis et Hermagorae
scripta rhetorica et novisse et legisse. Itaque Celsum, cum eum
scribendi ratione alia in Medicinae, alia in Institutionum libris com·
ponendis usum esse neque traditum sit neque ex ulla re possit
concludi, ne in his quidem puram Latinitatem adfectasse ex-
istimo. Veram esse hanc sententiam vel ex fragmentis comprobari
potest3 nam ex fr. 10. eum Valgii epichirematis interpretationem
Latinam tamquam minus aptam reiecisse intellegimus et fragmento
20.: nam (Celsus) consequens an epichirema eit dubitat eum revera
vocem Graecam epichirema retinuisse edocemur, cum Quinti·
lianuS, qui eodem loco Celsi epacoluthesis interpretationem con-
sequens adfert, certe etiam epichirematiS, si quam exhibuisset,
attulisset ³).

Quae cum ita sint, Cornelium Celsum cum multis locis tum in
figuris describendiS, quarum doctrina a Graecis maxime erat exculta,
Graecas voces adiecisse arbitror. Profecto apud Romanos omnino
moris fuisse videtur, ut in figuris designandis etiam nominibus Graecis
uterentur; nam Rutilium Lupum appellationes Graecas solas attulisse
notum est atque Visellium non solum Latina, sed etiam Graeca nomina
adhibuisse ex his conicio Fabii verbis (IX 2, 106): Visellius, quamquam.

¹) l. l. p. 10.

²) veluti 11 1, p. 29, v. 31 sq. D.: resolutio nervorum,· παράλυσιν Graeci nommant,-
ibid. p. 31, 13: malus corporis habitus, καχεξίαν Graeci appellant3 1112, p. 56, 18 sq.:
:quamtum aeris, quam λεπίδα χαλκοῦ Graeci vocant5 11 23, p. 73, 7 aa: herba mio-alis,
περδίκων appellant. . . herba sanguinalis, quam Graeci πολύγονον vocant. . . . colmam,
quam στρύχνον Graeci vomat,- VII 18, p. 295, 26: ὄσχεον Graeci, scrotum nostri vocant,-
VIII 1, p. 324, 29 sq.: Iuyale appellari potest ab eadem similitudine, α qua id
Graeci ζύγωμα appellant,- ibid. p. 326, 21: nostri scutula operta, ὠμοπλάτας Graeci
nominant3 VIII 3, p. 330, 26; πιοιίἰοὶο, quam χοινικίὸα Graed υοοαηες ibid. p. 332, 9:
per quem „ambranos custos &antistatum μηνιγγοφύλακα Graeci vocant, alia multa.

³) Fortasse etiam ex fr. 14.: Siquidem Celsus κακέμφατον apud Vergilium
pateat q. s. Celsum a Graecis vocabulis non abstinuisse colligi licet.

 

 

