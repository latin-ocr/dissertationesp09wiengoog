„13—

erga Alcibiadem illustrare et calumnias inimicorum repudiare voluisse.
Eum secutus' est Godofredus Stallbaumius in priore editione Platonis
operum omnium p. 181: ⁷,neminem enim fore arbitramur, quin nobis
assentiatur totam scriptionem iudicantibus maxime eo pertinere, ut
Alcibiadem ostendatur non per Socratis familiaritatem, sed per ipsorum
Atheniensium levitatem et perversitatem corruptum esse, quandoquidem
ille unus omnium optime fastum et superbiam adulescentis reprimere
eiusque animum atque spiritum-ita regere et moderari potuerit, ut homo
quamvis elatus et animosus tamen illius orationibus commotus subinde
et sui poenitentia tangeretur et verae sapientiae ac virtutis desiderio
incenderetur“ et p. 187: „nam nisi coniectura fallit scriptus est eo
tempore, quo accusatores Socratis causam eius iamiam in iudicium ad-
ducturi malos rumores de familiaritate, quae ipsi olim cum Socrate
intercessisset, sedulo sparserant et exaggeraverant.“ Quam sententiam
iam in altera editione mutavisse videtur (p. 206). Nam ratus Platonem
„in plerisque sermonibus suis hoc usum esse disserendi artificiO, ut
complurium rerum cognatarum, quarum aliae ad sapientiae doctrinam
et rationem, aliae ad ipsius vitae communis usum referrentur, tracta-
tionem una opera perfecerit et sollertissima industria ad unum eundemque
finem rettulerit“, hanc rationem in Alcibiade priore perquam artificiose
ita institutam esse arbitratur, ut „disputatio de scientia et sui cognitione
ad reipublicae salutem necessaria artissimo vinculo cum descriptione
Socraticae institutionis tamquam reipublicae rationibus longe saluberrimae“
necteretur et copularetur. Cum hoc summo fine coniungi artissime
descriptionem amoris Socratis erga Alcibiadem, „quorsum tetenderit et
quaenam fuerit illius in discipulo suo regendo moderandoque disciplina,
studiis Atheniensium illi perniciosis utique contraria“ et primariam quidem
scriptionis partem in Socrate defendendo cerni (p. 207); nam Platonis
animum non dedecere, „quod istam adversariorum criminationem —-
qua Alcibiadem et Critiam corrupisse ferebatur — refellere studuerit
atque luculento aliquo exemplo patefecerit, qua ratione Socrates Alci-
biadem tractavisset et ad recti honestique studium incitavisset.“¹ Recte.
Hoc minime dedecuit Platonis animum, nam re vera in Apologia Socratis
magistrum suum optime Plato defendit, sed in hoc dialogo talis inter-
pretatio a limine est abicienda. Sine dubio Socratis cum Alcibiade
consuetudo plane aliter erat conformanda atque in dialogo apparet.
Rectissime Steinhartius monet futurum fuisse, ut talis familiaritas, qualem
ex hoc dialogo inter Alcibiadem et Socratem fuisse elucet, Socrati magis
noceret quam prodesset3 maleficos enim eius adversariOS, quos multos

¹ Conf- etiam Stallbaumi interpretationem ad p. 1310 seq.

