—18—

commoda capiat ac beata fiat. Nisi id, quod supra scriptori in dialogo
conficiendo propositum fuisse diximuS, acceperimuS, non explicari posse
putamuS, cur omneS‚ qui Atheniensium rem publicam capessiverint‚
gravissimis verbis reprehendant-ur, quod se ipsos prius non cognoverint.
Certe is, qui hanc disputationem conscripsit, non dissuadet, ne homines
rem publicam capessant, sed id postulat, ut, priusquam in publicum
prodeant, quae necessaria sint, comperta haheant3 civitatem enim, cum
omneS, qui eam administraverint, imperiti fuerint, in tantam incidisse
necessitatem.

Si iam Alcibiadis nomine neglecto in universum dicimus, quid
scriptor hoc dialogo demonstrare voluerit, non errabimus dicentes scrip-
torem quam maxime reprehendere inertiam et magniloquentiam iuvenum,
qui, quamquam nihil didicerint, rem publicam gerere velint. Se ipsos
cognoscentes et ¹virt-utem exercentes et alios et, quae civitati saluti sint,
cognituros csse ipsosque beatos fore et civitatem.

ΙΙΙ. Quae in hoc dialogo a Platonis moribus atque consue-
tudine abhorreant.

Si quis ad solum huius sermonis argumentum eiusque tractationem
spectaverit, certe hunc dialogum — si a Platone eum profectum esse
sibi persuaserit — in iis, qui prima philosophi aetate orti sunt, referen-
dum esse censebit, quod omnes fecerunt, qui Alcibiadem Platonis genui-
num sermonem esse contenderunt* Sed si accuratius inspexeriS, com-
plura invenieS, quae imitator ille neglexit quaeque a Platonis consue-
tudine et scribendi genere aliena sunt. Sed per se intellegitur multa in
hac re erravisse eos, qui Alcibiadem priorem spurium esse voluerunt3
nam etiam ea, quae ne Plato quidem aliter scripsisset, scriptori huius
sermonis vitio dant„ Haec igitur iterum recognoscemus et inquirere
studebimuS, utrum recte fecerint illi viri necne. Sed quo facilius haec.
materia perspiciatur, tribus partibus eam explicabimus: atque prima
quidem de exteriore totius dialogi habitu et ornatu, altera de moribus
eorum, qui in hoc dialogo et colloque-ntes inducuntur et commemorantur,
acturi summ, tertia parte illustrare conabimur, quae ad materiae ipsius
tractationem spectant3 quibus adiungemus quaestionem de. particulis.

A. De exteriore habitu et ornatu dialogi.

Primum quidem a nonnullis viris Alcibiadis scriptori vitio tribuitur,
quod legentes, ubi sermo factus sit, certiores non fiant. Stallbaumius

