- 153 -

posuerit, difficillima est, quod Isidorus genuinum rerum ordinem ma-
xime videtur perturbavisse. Ea ver0‚ quae statui possunt, iam indicabo„

Non casu utique iactum est, ut IsidoruS, priusquam de elocu-
tionis virtutibus loqueretur, praemitteret illam sententiam: Iam vero
elocutionibus sic uti oportebit, ut res, locus, tempus, persona audientis
efflaqitat (p. 515, 17 sq.). Neque dubium mihi est, quin eius auctor
primum universa de elocutione egerit. Sed quoniam Isidori verba
satis respondent his Iulii Severiani (p. 356, 22 sq.): Mna-ima itaque
ars erit sempev· circumspicere, quid personae, quid loco, quid tempori
conveniat, Celsum in huius disputationis initio de antiqua illa divi-
sione, ‘quae inter Atticos atque Asianos fuit’ (Quintil. XII 10, 16)
'egisse opinor. Utrum vero iam hoc loco etiam tria illa recte dicendi
genera tractaverit an postea, diiudicare non ausim.

Ad dicendi virtutes et vitia pertinent Isidori capitis XVI. altera
pars et totum caput XX. Episcopum Hispalensem in exscribendo
neglegenter egisse atque res coniunctas discidisse et divellisse certum
est. Nihil enim dicit de ornate dicende, nisi-forte illud suaviter
idem significare statueris atque ornate. Deinde vitia, quae opponuntur
perspicuitati, copulavit cum iis, quae contraria sunt ornatui (cf. c.
XX.), tum demum transiit ad ea, quae orationem extollunt et emor-nant.
Hic ordo non potest esse genuinus. Sed fortasse inde, quod IsidoruS,
postquam de vitiis dixit, ad ornatum rediit, colligere possumus
Celsum, cum ornatum tractaturus esset, eodem modo atque Quin·
tilianum prius ea, quae huic laudi sunt contraria, commemorasse. Cor-
nelius igitur primum de Latine dicendo videtur egisse3 ad hunc locum
referenda sunt fragmentum 13. et Isidori verba: Latine autem loquitur,
qui verba rerum· vera et natm-alia persequitur nec a sermone atque
cultu praesentis temporis discrepat. Fortasse hic quoque de verbis iam
inusitatis disputaverat. Deinde transisse videtur ad perspicue lo·
quendi praeceptum, quo in describendo eum illa vitia, quae Isidorus
c. XX„ a p. 516, 28 usque ad p. 517, 6, attigit, diligentius expla-
nasse probabile est. .Tum eum vitia, quae ornatui contraria sunt,
et ipsum ornatum tractasse est veri simile; ad quam rem fr. 14. et
Isidori verba: Fuyienda sunt quoque q. s. referenda sunt. Quibus
in vitiis designandis episcopus Hispalensis rursus neglegenter egit;
nam non solum ea, quae ad hanc rem pertinent, enumeravit, sed
ea quoque, quae supra descripsit, velut acyrologiam, perissologiam3
fortasse quod Celsus haec vitia a grammaticis explicari scripserat,
IsidoruS, ut haec nomina ex grammatica (Origg. I 34) transcri-
beret, inductus est. Cornelium autem accuratius de vitiis egisse
eodem fragmento 14. docemur. Neque minus mihi certum est
eum hoc loco de enargia et emphasi, quae vocantur, et de ratione

