—115—

haurientes clarissima poemata multo ante panxerunt quam ad leges
grammaticas animum attendere coeperunt, apud illos ars grammatica.
tamquam obstetrix poesis fuit. Liberti enim et peregrini „rerum dominis‘t
litteras excitaverunt et „tria corda“ habentes, ut Ennius gloriatur,
rudem Romanorum sermonem delabant, ut aliquo modo ad poemata·
aptior fieret. In litteris igitur Latinis multo magis quam in aliis ser-
monem consilio et dedita opera conformatum esse apparet. Quo studio-
factum est, ut vel orthographiae minutias poetae inde ab Ennio cura-
rent. Pacuvius quidem in his ad avunculum se applicare satis habuit,
sed Accius complura eaque non levia novavit, velut geminationem voca-
lium longarum cum in compluribus Italicis tum in eius patria (i. e.
Umbrica) dialecto¹ usitatam auctoritate sua in breve tempus civitate-
Romana donavit. Praeterea eum Graecorum rationem secutum ny binis 9
significari iussisse Priscianus (GL II 30 K.) et scaenam.¹¹ simplici e vo-
cali scripsisse Varro (L. L. VH 96) memoriae prodit. Quam anxiam
Graecorum imitationem cum reput0‚ Ribbeckio pro Ganymede et Lao-
medonte formas Catamitus et Almnento (A 653) Ritschelio duce (Opusc.
H 495 adn.) restituenti adsentiri dubito, praesertim cum Iordan (l. l.
p. 65) monuerit catamitum, quae forma genuina lectio est in Men-
aechmis v. 144, iam in comoedia paulatim nomen appellativum factum
notionem exoleti, quam apud scriptores posterioris aetatis habet, in-
duisse eodemque modo titulum saturae Varronianae in malam partem.

 

¹ Cf. H. Iordanum, ‘Kritische Beitr'a‘ge zur latein. Sprache' p. 195.

² Quomodo vulgare illud ae in consuet-udinem venerit, duplex est coniectura.
Maurenbrecher (Archiv f. lat. Lex. VIII 293) aliique ae adhibitum esse arbitrantur,
ut Graecum η, quod magis hiante ore quam Latinum δ pronuntiabatur, accuratius
exprimeretur. Contra Solmsen (‘Untersuchungen zur griechischen Laut· und Verslehre,
Strassburg 1901’ p. 279 adn.) ae locum dipthongi obtinere censet documento usus
titulo CIL I 1280, in quo scaina exstat3 quam formam ex dialecto Magnae Graeciae·
petitam esse, ubi praeter σκανα fortasse σκαινα in usu fuisset. Atque re vera radicem
quandam, quae opacare, inumbrare valet, subesse eamque in -ᾶί terminatam fuisse
compluribus exemplis comprobat. Harum explicationum illa nobis praeclusa est, si
Romanos et. rem et rei nomen a Graecis Italiae inferioris sumpsisse statuimus, id
quod multum probabilitatis habet, haec satis commoda videtur. Quod vero Solmsen
scripturam scaina firmum argumentum esse iudicat, ei non adsentior. Quid? qui
titulum incidendum curavit, nonne fieri potuit, ut antiquitatem adfectans falso hanc
formam poneret aeque atque in lege repetundarum CIL Ι 19816 faber tali studio
ductus pro coeperit scripsit em'perit. Nihilo setius Solmsenum rectum vidisse existimo.
Nam apud incolas Magnae Graeciae σκαινα exstitisse vel saltem exsistere potuisse
simillimo exemplo evinci potest. In Aesculapii enim nomine itidem res se habet
et peropportune fit, quod in eo gradus mutationis observare possumus: Dorica
forma Ἀσκληπιός in statua Bononiensi (Roehl IGrA 549) scripta est ΑΙΣΧᾺΑΙἨΙΟῘ
eamque translatam invenimus in titulo paterae Etruscae (Schneider n. 21) Az'sclapi

pocolom .
3*

