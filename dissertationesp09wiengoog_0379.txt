—165—

p. 15) emendavit: frendere Nyctea Misera, quae perpessa sum! Mea,
quidem sententia hoc fragmentum artissime cohaeret cum antecedente
(9) perdita inluvie atque insomnia et cum subsequente (11) fruyes frendo
sol-idas saxi robore, inter quae pauci admodum versus intererant. Vide·
amus, quid inde lucremur. Oum vox insomnia spectet ad illud noctes
perpeti, concludere licebit Dircen immani odio exagitatam Antiopam
noctu quieti se dare non passam esse, sed laboribus nocturnis impo÷
sitis custodiam quam gravissimam fecisse. Quinam illi labores fuerint,
ex tertio fragmento comperimus: molas trusatiles circumagere cogebatur.
Superest, ut attributum solidas examinemus, quod Ribbeck ex codicum
scriptura solas elicuit sagaciter adnotatiuncula comparata, quae est in
Etymol. Magno p. 60: ὅτι τὴν Ἀντιόπην ὁ Νυκτεὺς βασιλεὺς Θηβῶν, θυ-
γατέρα αὐτοῦ οὖσαν, ἐποίησε χαλκᾶς ἀλήθειν κριθάς. Quod subsidium si
perpendimuS, levius evinci opinor. Primum discrepant verba ab HyginO,
qui argumentum Euripideae fabulae, ad quam Pacuvium se applica·
visse Cicero de Fin. Ι 4 testatur, memoriae prodidit (c. 8). Deinde in
scholiis ad Odyss. XVIII 85 et in Apoll. Rhod. Argonaut. IV 1092—95
servatis facinus illud de EchetO, saevissimo Epiri rege, narratur. Neque
nihili faciam Propertium, licet vestigia tragoediae non anxie presserit,
qui contumelias Antiopae illatas hoc modo describit III 15, 13:

Ah quotiens pulchros ussit req-ina capillos

Molliaque immites fixit in ora manus!

Ah quotiens famulam pensis oneravit iniquis

Et eaput i‘n dura ponere ‘lussit lemno Ι
Apparet Antiopae graves domesticos labores ancillarum, prout opus
erat sive in lanificio sive in pistrina, obeundos fuisse. Quare de, solidis,
i. e. aheneis frugibus cogitandum esse Ribbeckio non concedam. Prae-
stat cum L. Muellero solido sam robore legere ; sola, quod Welcker,
vel solo, quod Ribbeck olim coniecerat, facilior emendatio est, sed ad
sententiam minus idonea. Atque casu quodam versus Accii servatus est,
quo explicationem meam fulciri iudico. In Troadibus enim (v. 478)
mulier quaedam alteram interrogat:

Nocturnan sacco fruyes frendes torridas?

Vides nocturnum laborem in pistrino inter durae servitutis mala habi-
tum esse. Quandoquidem coniecturis vela dedimuS, ad eam audaciam

progredior, ut inserto oum explicativo duo Pacuvii fragmenta (10 et 11)
hunc in modum contexam:

Frendere noeteS, misera quas perpessa sum,
Cum ¹ fruyes frendo solido sami robore.

 

² Ribbeck addito sic versum explere voluit.

