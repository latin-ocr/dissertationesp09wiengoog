-67-

tum Athenienses summis circumventi erant difficultatibus, cum Philippus
iam omni vi id ageret, ut libertatem iis eriperet. Quam magna Athe—
niensium fuerit indignatio, cum Peparethum deletam esse audivissent,
ex locis Demosthenis elucet. Non est dubitandum, quin saepius de
foedere cum Philippo icto, de aequitate, de iustitia verba facta sint.
Itaque scriptor quendam, qui iustum atque iniustum, quid sit, cognitum
se habere putat, Atheniensibus vel Peparethiis suadentem fingit, qui
certe ab omnibus deridebitur, si iustum nonnunquam malum esse dicet
(tale enim solacium miseros nihil iuvat), cum vulgo iustum utile esse
existimetur. Haec sententia, si vera est, optime quadrat ad summam
totius dialogi.

Iam disputatione nostra ad finem adducta, quae consecuti sumna,
paucis verbis comprehendamus, Ac primum quidem inquirentes, quid
scriptor sibi proposuerit, diximus quam vehementissime eum vituperare
magniloquentiam eorum adulescentium, qui, quamquam nihil didicerint,
tamen civitatem regere cupiant. Primum se ipsos noscere necesse esse,
quo facto etiam civitatem, quae per levitatem eorum, qui eam ad-
ministraverint, maxima in calamitate sit, beatam fore. Tum argumento
ct sermone pervestigato effecimus Alcibiadem dialogum non a Platone,
sed ab Academico quodam profectum esse. Denique de tempore nonnulla
addere ausi sumus3 quod, quamquam haud ita multo post Platonem'
mortuum libellum litteris mandatum esse nobis persuasimus, tamen
utinam gravioribus argumentis ut exquiratur, contingat!

 

Conspectus capitum.

Pagina
Exordium ............................. 1
Ι. Dispositio dialogi ......................... 6
II. Quae scriptor in hoc dialogo conficiendo sibi proposuerit ....... 12
111. Quae in hoc dialogo a Pla-tonis moribus atque consuetudine abhorreant. 18
A. De exteriore habim et ornatu dialogi ............. 18

Β. De moribus eorum, qui in Alcibiade et colloquuntur et comme-
morantur ......................... 20
C. De materiae ipsius tract-atione ................. 27

De particulis quaestio .................... 35
IV. Quibus locis scriptor in Alcibiade conficiendo usus vel quos imitatus sit 49
V. Quo tempore dialogus conscriptus sit ................ 64

