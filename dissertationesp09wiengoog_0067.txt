..59-

ΙΙΙ. Quemadmodum verborum accentus rationem
habuerit Paulinus

lam ad aliam partem transeamuS, quae, ‘si non iucundior, tamen
est certior. Quam quidem certiorem non dice, quasi inter viros
doctos de vi accentus rhythmici constet, sed quod facile statui potest,
ubi congruit accentuS, quem rhythmicum dicimuS‚ cum ictu metrico.
Itaque rationes, quas Mueller (p. 233 sqq.) adfert, secuti rem, quoad
possumne, absolvere studebimus,

Per se patet quaestionem, quae est de ratione, quam Paulinus
verborum accentus habuerit, maximi esse momenti, quod hic iam
proxime accedit ad ea tempora, quibus politae spretis metrorum
legibus in carminibus condendis ad solum verborum accentum
respexerunt. Quam quaestionem, quatenus ad hunc poetam spectat,
magna cum cura tractabo Aggrediamur igitur ad versum heroicum
caesura semiquinaria divisum, de cuius duabus partibus ita agemus,
ut primum ea, quae sunt circa initium, adferamus.

Atque ‘primum quartumque pedem uno vocabulo effici nihil
vetare' contendit Froehde ¹).

Cui quidem sententiae numeris 1119119, quos ex singulorum
poetarum carminibus adfert, opponit Birtius (p. 15) ‘invenustum stare
atque iners in pede primo verbum spondiaeum, quod cum fine pedis
finitur consentientibus accentibus'. ‘Haud secuS,' inquit, ‘displicebit
pes quartus spondiacuS, si antecedit caesurae, cui nomen bucolicae.'
Et in p. 19 contendit ‘per totam litterarum Latinarum historiam
molestias illas formarum spondiacarum ab inelegantioribus magis
admissas esse, magis vitatas ab optimis poetis ita ut inter nobiliores
certe fuerit etiam aliqua progressionis per saecula continuatio et
poetarum unumquemque hac in re certam suam secutus sit consue-
tudinem. ...’ Ad quam sententiam accedit L. Mueller, qui dicit
(p. 240) accentuum varietatis causa ‘non prorsus esse laudatum
primum aut quartum pedem dactylica constare voce et minus etiam
spondiaca, qua nimis gravati 99 tardati velut pedestres fiant numeri.’

Quaerentes igitur, quam Paulinus hac in re secutus sit normam,
841 vocabula dactylica invenimus in ineunte versu hexametro posita.
Exceptis vero CLXXIX versibus Paulinus verbo spondiaco hac in
sede abstinuit et demptis versibuS, ubi consilio et arte in sede
prima'ponitur vox spondiaca —- qui versus non sunt pauci — sane
valde differunt dactylorum et spondeorum numeri.

 

²)' eDe hexametro Latino? Philol‘ xl, 1856, p. 533 et 538.

