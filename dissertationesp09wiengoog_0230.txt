λέγεσθαι καλῶς εἴδωλα εἶναι τὰ τῶν νεκρῶν σώματα, τὸν δὲ ὄντα ἡμῶν
ἕκαστον ὄντως ἀθάνατον εἶναι, ψυχὴν ἐπονομαζόμενον, παρὰ θεοὺς ἄλλους
ἀπιέναι . . Sane quidem Platonis sententia alia est atque in Alcibiade.
Nam illic scriptor quattuor sententias evolvit, quarum binas artius con-
iunctas esse quivis videt (opposita sunt: τὸ παρεχόμενον ἡμῶν ἕκαστον —-
ἰνδαλλόμενον, εἴδωλον -- ὄντως ἀθάνατον . . ψυχὴν ἐπονομαζόμενον). Caput
huius periodi est demonstrare animum prorsus differre a corpore3 ante
mortem animum esse causam agendi et operandi, qui efficiat, ut homo
hominem se praebeat, corpus vero tamquam umbram hominem sequi3
post mortem corpus ita delabi, ut corporis tamquam imago ad inferos
perveniat, animus autem, in quo vera hominis natura insit —- ὅ ὢν
ἡμῶν ἕκαστος ὄντως ἀθάνατος, ψυχὴ ὀνομαζόμενος - ad deos proficiscatur.
Ex his efficitur animum ad ideas, corpus ad vanas res mund-i pertinere,
ergo neque ante nec post mortem naturam hominis in corpore positam
esse, sed in animo. Sic locum interpretandum esse putamus. Quid vero
Alcibiadis scriptor? Corpus omnino neglegit. Tum unusquisque facillime
fieri potuisse concedet, ut illa verba τὸ παρεχόμενον ἡμῶν ἕκαστον τοῦτ’
εἶναι μηδὲν ἀλλ’ ἢ τὴν ψυχήν et τὸν ὄντα ἡμῶν ἕκαστον ὄντως ἀθάνατον
ψυχὴν ἐπονομαζόμενον falso intellegerentur ac scriptor substitueret: τὸν
ἄνθρωπον (= ἡμῶν ἕκαστον) εἶναι ψυχήν, quod propter verba ψυχὴν
ἐπονομαζόμενον veri simillimum est. Praeterea locus haud facilis est
intellectu. Nisi ex hoc loco mira illa in Alcibiade, sententia explicari
non posse videtur. Accedit, quod is, qui Alcibiadem conscripsit, iisdem
conclusionis verbis usus est; quod pro εἶναι verbum συμβαίνειν substituit,
suspicio etiam magis augetur.

Quoniam igitur eam quoque sententiam, quacum illa artissime
coniuncta est, quam Hirzelius summam dialogi esse censuit, ex Pla-
tonis libris in Alcibiadem dialogum intrusam esse cognovimus, eam
missam faciamus; neque dubitari potest, quin hic liber multis Platonis
sententiis compilatus aptus non fuerit, quo Socrates contra Aristoxenum
defenderetur, praesertim cum ex nullo verbo neque totius dialogi neque
eius loci, de quo egimuS‚ cognosci posset sententiam viri cuiusdam per·-
stringi. Praeterea divinum illud, quid esset, obscurissime dictum est,
quod maxime erat tractandum, si in hac re finis totius dialogi po·-
situs erat.

Iam ipsi exquiramus, quid scriptori in Alcibiade 1 propositum
fuerit. Est autem, ni fallimur, totius dialogi sententia haec: Alcibiadae,
adulescens plane ,,ἀπαίόευτος“, rem publicam Atheniensium administran-
dam suscepturus est, cui a Socrate persuadetur eum, cum ipse ne rudi-
menta quidem communis vitae usus sciat, Athenienses nullo consilio
iuvare posse. Priusquam enim aliis suadere possit, ipsum opt-ime insti-

