—80-

Iam, ut ad alteram disputationis partem transeamus, quae de
Augustini studiis rhetoricis et de ratione, qua discipulos instruxerit, in-
notuerint, inquiramus. Ita nos litem de fragmenti auctore facillime
diiudicare posse speramus.

II.

Priusquam s, Augustini, viri, ut cum Leibnitzio loquar, magni et
ingenii stupendi, vitam exponere incipiam, primum ne a me exspectetur,
quaese, me accurate omnia illius viri doctissimi facta, dicta, scripta,
mores illustraturum esse. Desunt enim vires, deest tempuS. Neque
totam eius vitam percurram, sed illud solum vitae eius spatium, quo
in arte dicendi discenda et docenda versatus est, in brevi conspectu
ita proponam, ut eius studia et praecepta rhetorica apertiora fiant..
Aurelius Augustinus natus est Thagastae in Africa Idibus Novem-
bribus anno post Christum natum 354 patre PatriciO, matre Monica.
Pater eiuS, homo nobilis, in civitate decurionis munere fungebatur.
Qui magnam adhibuit curam, ut filius iam tenera aetate omnibus bonis
artibus imbueretur. Itaque primum ludi magistro traditus est, ut disceret
litteras. Deinde in schola grammatici Latini praecipue Vergilii Aeneide
totus tenebatur aliosque Latinos poe‘tas avide legebat ¹. Quominus
autem Homeri aliorumque Graecorum poetarum carmina eodem studio
et amore amplecteretur, imprudentia grammatici Graeci impeditus
est, qui pueros Graecae linguae ignaros saevis terroribus et poenis
ad discendum cogebat2. Quo in litterarum genere Aurelius Augustinus
primum Thagastae‚ tum in vicina Madaurensi civitate versatus est.
Ibidem iam in grammatici schola declamavit eaque relicta apud rhe—
torem quendam in dicendo se exercuit.

Anno p. Ch. n. 370 Madauris domum reversus aliquot menses
domi commoratus estss. Pater enim filium Carthaginem quidem mittere
voluit, sed pecunia ad iter et victum necessaria, cum illius opes satis
tenues essent, diu conquirebatur. Iam tum Augustinus licentia magna
utebatur⁴, sed pater vitia eius minime curabat, sed id solum optabat,
ut disertus esset- et dicendi laude floreret.

Eodem anno Augustinus, sedecim annos natuS, Carthaginem venit
in scholam rhetoris cuiusdam, qui et in arte rhetorica et in philo-

 

¹ ConfeSS. I 13.
² Confess. I 14.
³ Confessi. II 3.
⁴ Ibid. II 1 sqq.

