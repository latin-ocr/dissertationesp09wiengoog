..72-

protraxerunt in distichon sequens (cf. Mueller„ p. 267). Idem ad-

mittitur in enumeratione, velut in Ep. 49, 33 sqq.:
Haec bona libertas Christo servire et in ipso
Omnibus esse supra. Non dominis hominum,
Non vitiis servit, non regibus ille superbis
Tantum qui Christo se‘dederit domino,

Etiam intra ipsum distichon sententiae apte conveniunt cum
metm, nisi quod caesura in versibus XXV, 65 et 146 minus grate
incidit inter praepositionem et substantivum.

Discrepare autem numeros et sententiarum clausulas in versibus
XXXI, 253 sqq.:

Et certe nil terra mihi spondere nec ausa est

Nec potuit; quin et saepe fefellit ager
Vix commissa sibi reddens sata ; . . .

non vituperabimuS, sed laudabimus; bene enim hoc sententiae
respondet. ,

Neque in semipede primo pentametri neque in thesi quarta
neque in arsi quarta neque in pede quinto invenies sententiam
terminari.

In trochaeo quidem primo quinquies (X, ‘123 XXX, 6; XXXI, 216;
524; 620) enuntiatum finitur3 sed unius generis hi quinque versus
sunt. Ter enim sequitur particula copulativa et, semel coniunctio finalis
ut (XXXI, 524), semel particula adversativa sed (XXXI, 620), quas vo-
culas Paulinum magna cum libertate modo ad ea, quae antecedunt,
modo ad ea, quae sequuntur, traxisse ex plurimis locis patet. Sub-
sistere autem vocem post pedem primum haud est absonum.

Tum in hexametri caesura persaepe concurrere finem orationis
cum numerorum fine supra commemoravimus, Paulinum autem non
abhorruisse a caesura, quae inter verba arte coniuncta incidit, ex
versibus illo loco allatis elucet. ‚

Post alterum dactylum interpunctionem in solo versu X, 204

inveni. Est versus hic:

(Quid tu mihi) ...... ninguida Pyrenaei
Obicis hospitia, in primo quasi limine fixus -ἕ

Quo loco duram esse intermissionem, quamvis aliqua ex parte miti-
getur synaloepha, concedes

Graviorem vero intermissionem in thesi secunda reperimus in
versibus XXI, 411 et XXXII, 53. Vix autem fallor ratus interpunctionem
in illo excusari oratione properante. Dicit enim Paulinus se in
quavis vitae condicione Felice adiutore praestantissimo usum esse:

Inque vicem sensi Felicem adsistere nostris

Rebus in omne bonum per cuneta domique forisque
conficienda. Mihi res et defensio rerum

Unus erat Felix ......

