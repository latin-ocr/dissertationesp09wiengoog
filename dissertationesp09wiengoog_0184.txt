111. De Iuvenale, Quintiliani discipulo.

Quoniam Iuvenalis eidem generi rhetorum Latinorum atque
Plotius eiusque discipuli adscribi nequit, disquiratur sententia Fried-
laenderi, qui hunc poetam Quintiliani discipulum fuisse contendit.
Argumenta autem, quibus vir ille doctissimus sententiam suam firmat,
haec fere sunt. Cum Martialis Iuvenalem, quo familiariter usus est,
anno p. Ch. n. nonagesimo altero exeunte in lib. VI11) epigr. 91
facundum appellaverit, dubium non esse Friedlaender putat, quin
Iuvenalis ante hoc tempus diutius Romae versatus inde ab anno
fere nonagesimo studiis rhetorum se dederit. Quare Iuvenalem
Quintiliani, quippe quem in sat. VI 75, 280, VII 186, 189, valde
laudasset, discipulum fuisse neminem negaturum esse Friedlaender
existimavit. Sed de Iuvenalis et Quintiliani temporibus, cum inter
viros doctissimos vehemens controversia sit, priore argumento
nimis niti vereor. Iam de altero argumento agam. Iuvenalem
igitur in sat. VI 280

dic aliquem sodes hic, Quintiliane, colorem.
Quintilianum artis rhetoricae magistrum respexisse inde apparet,
quod hoc in versu verbi in schola rhetorum adhibiti mentionem
facit. Neque difficilior est res in sat. VII 186:

Hos inter sumptus sestertia Quintili-auc,

ut multum, duo sufficient5 res nulla minoris

constabit patri quam filius.

Nam, cum de puero educando poeta loquatur, Quintilianum
illum designari veri simillimum est; sed quod hoc cum versu versus
huius sat. 189 cohaeret:

. . unde iyitur tot
Quintilianus habet saltus?

ibi quoque Quintilianum magistrum disciplinae rhetoricae signi·
ficari probabile est. Atque profecto ad Quintilianum haec referri

 

¹) Librum VII anno 92 editum esse ostendit Friedlaender (H. M. R 111⁵).

